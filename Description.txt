Treść zadania
Napisz program, który będzie pozwalał zarządzać wynikami pewnych zawodów (sportowe, e-sportowe, lub podobne).

Program powinien wczytać od użytkownika informacje o wynikach kilku zawodników – tak długo aż użytkownik nie wpisze w konsoli wyrazu STOP.

Po wpisaniu wyrazu STOP program powinien posortować kolekcję według wyników (rosnąco lub malejąco – zadecyduj samodzielnie). Zapisz do pliku stats.csv posortowane dane w formacie CSV.

W zadaniu masz dowolność pod względem tworzenia klas i używanych kolekcji, dobierz je według swojego uznania. Program powinien być napisany w sposób obiektowy, tzn. cały kod programu nie może znajdować się tylko w metodzie main.



Przykładowy przebieg programu:

Podaj wynik kolejnego gracza (lub stop):
Jan Kowalski 425

Podaj wynik kolejnego gracza (lub stop):
Maria Zawadzka 234

Podaj wynik kolejnego gracza (lub stop):
stop

Dane posortowano i zapisano do pliku stats.csv.